Uqbel ara tzegreḍ abrid, muqel akka d wakka. 
Mi ara tleḥqeḍ ɣer tlemmas n ubrid, ɣiwel cwiṭ kan. 
Mi tzegreḍ abrid dayen, ur d-ttuɣal ara ɣer deffir. 
Ḥbes ɛiwed muqel. 
Mi d-tufiḍ amecṭuḥ, aderɣal, tamɣart, amɣar, ɛiwen-it ad yezger. 
Xdem-as-d abrid i tmeṭṭut yellan s tadist. 
Ur ttebdad ara ɣef yiri n ubrid, jbed akin iman-ik. 
Ur ttaǧǧa ara tarwa-k ɣef yiri n ubrid. 
Mmel lwelha i win ur nessin ara tamnaḍt-nni. 
Ɛiwen aɛiban ad yezger, neɣ ad iserked takerrust-is. 
Ur zeggir ara i tkeryas d yifurguten. 
Ttwexxir ɣer rrif anda ttɛeddin medden.
Ur ttebdad ara deg tlemmas n ubrid ad tettmmeslayeḍ, ruḥ ɣer lqahwa. 
Ttqadar asaḍuf n yiberdan. 
Mi d-tnehreḍ takerrust, muqel deg lemri alemmas d yiqerniyen. 
Ur tṣuni ara mi ara d-izger uqcic amecṭuḥ, ixelleɛ yettuɣal-d d timdeffirt. 
Mi yezger umecṭuḥ ḥbes, bla aṣuni, eǧǧ-it ad ifak abrid-is. 
Mi yezger umeqran ruḥ s ttawil kan. 
Mi d-tɛeddaḍ sdat n uɣerbaz, tesnawit, nher s lemḥadra, imecṭuḥen ttdeggiren iman-nsen. 
Mi d tewḍeḍ ɣer sdat n sbiṭar ur ttṣuni ara, d imuḍan i yellan. 
Ma d lamuṭu i tnehreḍ, ur zeggir ara tikeryas. 
Ṭṭef tama tayfust, tḥadreḍ iman-ik. 
Ur ḥebbes ara ɣef tqenṭert,akked wadeg yettwaxedmen i yiɣallen n usellek. 
Ur nehher ara mi teswiḍ aṭas, ṭṭef ataxi axir. 
Ur tekk ara deg ubrid yettwagedlen. 
Ur nehher ara mi ara teɛyuḍ mliḥ, anda tewḍeḍ, sgunfu axir. 
Senqes tanhart deg yiḍ. 
Ur ttawi ara arraw-ik imeẓyanen ɣer sdat akked tmeṭṭut yellan s tadist. 
Abrid n baylek i tkerrusin akk. 
Faket timezwarit deg berdan, d tirwiḥin i yfuken. 
Llan tlawin nehrent xir n yergazen. 
Llan yergazensnen i tenhert seg temẓi. 
Arebrab n yiberdan, yugar win n 90.
Tiwaɣiyin n yiberdan uɣalent d aṭṭan n tsuta. 
Mi ara tnehrem, ur hedret ara deg tilifun. 
Semẓi i radyu mi ara tnehreḍ, ahat ad tesleḍ i kra. 
Iberdan akk kkren, zun drus aya mi tɛedda tegrewla. 
Ur ilaq ara ad yenher yiwen s ddaw n 17 n yiseggasen. 
Win ur nsekked ara ilaq-as nwaḍer i tenhert. 
Llant teftilin ur ilaq ara ad ceɛlent deg yiḍ, akken win i d-iteddun ad isekked sdat-s. 
Tella tesɣimt ilmend n llufan, tettrus s deffir. 
Ttarra tswlaft s deffir, dakken tewwiḍ-d yid-k llufan. 
Uqbel ad tefɣeḍ sefqed i tkerrust-ik ma ulac d acu i tt-ixuṣṣen. 
Aṣuni yesɛa lmaɛna mačči d aketti kan. 
Yella wanda, tignatin i deg yegdel uṣuni. 
Ula d abrid, yesɛa amur-is n lefhama. 
Wid akken i gezzmen iberdan, wa meɛdur, wa d lḥeqq-is. 
Degger tikti ɣer ubrid ad tt-yejmeɛ uɣref. 
Tilawin iteddun deg berdan, d tid ittennaɣen ɣef yizerfan-nsent.




