Ullah, ullah. 
Mi k-zuzuneɣ ad k-ɣummeɣ. 
Asemmiḍ ur k-id-yeṣṣawaḍ. 
Leḥnana-w fell-ak tfaḍ. 
Zgiɣ-d fell-ak d taɛessast. 
Lebla-k buddeɣ-t i wiyyaḍ. 
Ullah, ullah. 
Ad k-zuzneɣ nekk ḥulfaɣ. 
S lferḥ n wid imeggren. 
Ṣṣaba-w d taḍṣa-k mi tt-sekdeɣ. 
Lɣella-nsen d timẓin irden. 
Ass-a s udem-ik mi sdekdeɣ. 
Ttuɣ akk ayen ifuten. 
A lmalayek tiɛzizin. 
Awimt-iyi-d aẓarif. 
Ansi ara t-id-nawi? 
Awimt-t-id seg wasif. 
Ad t-yeqqen mmi di tcacit. 
Ad yeggan ur yettǧefǧif. 
A lmalayek tiḥbibin. 
Zuznemt mmi di dduḥ. 
Ad kumt-awiɣ d tiwiziwin. 
Tin iyi-d-islan ad d-ruḥ. 
Awimt-d lehna i uḥnin. 
D ṣṣebyan mazal-it mecṭuḥ. 
A wi yeddren ad d-yawi ttbut. 
Mmi ɛzizen yuẓam. 
Ad yi-d-yekcem deg tewwurt. 
Ṣṣeḥa lehna ṛemḍan. 
Ɣas afud-iw d amɣar ifut. 
Ad iyi-d-yuɣal d ameẓyan. 
A yemmz ɛzizen a yemma. 
Wi am-yennan rebḥeɣ tura? 
Ay ččiɣ deg yir amɛic. 
Rrniɣ-d lɣerba n tmura. 
Zy aḥnin sufeɣ-aɣ ɣer lber. 
Ur neqq tarwiḥt di lɣemma. 
A yemma urgaɣ targit. 
Ugadeɣ ad iyi-tuɣal d ṣṣeḥ. 
Lexdeɛ d win ɛzizen diri-t. 
Seg ufus iyi-ṛez lmeṣbeḥ. 
Lferḥ-iw yid-s yewwi-t. 
Ay mennaɣ ur d iyi-d-yettṣaḥ. 
Berber, berber z naddam. 
Memmi d amgud n remman. 
Sd yeṭes ad t-yeɣder lemnam. 
Ttreɣ yal ṭṭelba. 
Ad yegmu s tezmert yeqwan. 
A yiḍes yezueunen. 
Zuzen mmi ad yeṭes. 
Ur t-yettaɣ ar t-ibellu. 
Ala lxir deg wul-ines. 
Imeṭṭawen-nni ara iru. 
Ad ten-iru uɛdaw-ines. 
A naddam kečč d ccaṭer. 
Ers-d i mmi ɣef ccfer. 
Ad yeggan ad yettnerni. 
Bḥal ayazi n ttmer. 
Ttxil-k zuzen llufan. 
Ad k-ceyyɛeɣ ruḥ qbala. 
S agellid Sidna Sliman. 
Awi-yi-d yid-k ṛṛaḥa. 
Ad yeṭṭes mmi di laman. 
A lmalayek tiɛzizin. 
Rsemt-d ɣer lwenṣ-nkumt. 
Tufamt-t-id d amuḍin. 
Awimt-as-d ddwa sɣur-kemt. 
Tufamt-t-id iṣeḥḥa. 
Atan deg yireban-nkemt. 
A lmalayek d-iɛussen. 
Susmemt llufan yettru. 
Awimt-ad-d tanafa. 
Si lḥiḍ n lkeɛba m-leṛqum. 
Zwimt-t-id i llufan. 
Ad yeggan ad yettrebbi aksum.
Awimt-iyi-d taciṭa. 
Anisi ara tt-id-nawi? 
Seg udrar n ccelya. 
Awimt-tt-id i memmi. 
Ad yeṭṭes deg ṛṛeḥma. 
Awimt-iyi-d lkemmun. 
Ɣur yemma Guraya m lefnun. 
Awimt-tt-id i memmi. 
Ad yeggan ad yessusum. 
A lmalayek tiḥbibin. 
Awimt-iyi-d abandu. 
Deg udrar ukffadu. 
Ad as-nesbuḥru yes-s i mmi. 
Ad yeggan ad yettfuktu. 
Si dduḥ ad yettḍili. 
Tteffaḥ-nni lɛali.
A taḥanut uḥeḍri. 
Ssekna n wulani. 
Lǧuda baɛed fell-i. 
Mmi d ṭṭir abeḥri. 
Ḥrez-iyi-t a sidi Ṛebbi. 
Yelli a tumliḥt n ccfer. 
Kra n win i cebḥen tifeḍ-t. 
Iniɣ-kem d lǧuher. 
Ibennun lebṛuj ɣer cceṭ. 
Mennaɣ di Ṛebbi ad kem-isser. 
Yefka-am lɛez tuklaleḍ. 
Ad k-iniɣ kečč a mmi. 
Ṛebbi yerra-k d asalas. 
D-yezgan mebɛid yettnerni. 
Ɣur-k ara sendent tullas. 
Fell-ak tacḍaḍt n Nnbi. 
I ak-yefkan lerbayeḥ aṭas. 
Ad ak-iniɣ kečč a mmi. 
A win ɛzizen fell-i. 
D kečč i d ddkir ufud. 
D kečč i d lewli. 
Sidi ad k-iḥrez ad k-iṣun. 
Ad terreḍ i uɛdaw tisfi. 
Ay axalaf ijenjar. 
A tayuga tacerqit. 
I yeksan ddaw n udrar. 
D kečč i d tamda n lesrar. 
Ay aɛessas n uxxam. 
A wlidi kečč d baba. 
Ttiɣ-ak d tifilellest. 
Dduriɣ-zk talaba. 
Ḍelbeɣ-kin ddeɛwa n lxir. 
Kfu fell-i uzzu n tasa. 
Mmi ad yidir yili. 
Si dduḥ-is ad d-yettaḍṣa. 
Yuli wass ṣṣbaḥ lxir. 
Ah at cedda n yiɛumam. 
Ay at llebsa n leḥrir. 
Ttreɣ-ken ttreɣ Ṛebbi. 
Get i mmi afud n ddkir. 
Baba Ɛli Musa izem. 
Win i k-iẓuren yugem. 
Xir ma iruḥ ɣer ɛarafa. 
Yeccucef deg lbir zemzem.
A yemma a wi iṛuḥen. 
Ɣer Ṛebbi ad yeglu s wul-is. 
Ar d as-ibedd ɣef tewwurt. 
Ad t-icareɛ di lḥeq-is. 
S axxam n yizem ad t-yissin. 
Nniɣ-ak kečč a mmi. 
Bu sebɛa n teḥzamin.
A memmi ḥader iman-ik. 
Tenɣiḍ medden akk s tismin. 
A yemma a wi iṛuḥen. 
Ɣer Ṛebbi ad t-id-iciweṛ.
Ad as-ibedd ɣef tewwurt. 
Ad as-yini beggen-d lameṛ. 
A sidi ɛjel-d s lxir. 
Teldiḍ tawwurt ma tsekker. 
Taɣṛast yellan d lxali. 
S ufus-ik a Nnbi ad teɛmer. 




