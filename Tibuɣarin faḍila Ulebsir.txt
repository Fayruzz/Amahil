Yemmut Saɛid Ḥimi. 
Yeǧǧa-yi-d sebɛa n teqcicin. 
Ad ttruɣ ɣef Buḥu, rran-t lebḥur akin. 
A targa i deg yegma uhicur!
Mi refdeɣ abendayer. 
Qwan fell-i lehḍur, ɛawdeɣ tamezduɣt ruḥeɣ zedɣeɣ deg uɣenǧur. 
Kečč a Lɛaziz Ḥimi! Ay umliḥ n lehḍur. 
A Ṛebbi zegged-as deg nnur. 
Urar n Messaɛd Ḥimi, ulac win i t-yewten. 
Tekkat s ubendayer n Ssadat. 
I ddiɣ deg berdan. 
I yeɣriɣ d lefhama. 
Mkul tamurt, ad wteɣ deg-s tameɣra. 
Nwan ad iyi-tif Zehwa n At Buseṭṭa. 
Gin-iyi-d At Tqerbuzt. 
Deg tmeɣriwin, yella usbuɣer yella ucekker. 
D acu i as-xedmeɣ yeni?
Iruḥ yeǧǧa-i. 
I d-nudaɣ deg tmura, rniɣ-d tiɛwinin. 
Kemmini a Baya, a tucbiḥt n tlawin. 
S wacu ara iyi-txelṣeḍ?
Awi-d iɣden n tneqlin. 
Ata tusa-d teslit, terra-d sebɛa leḥwayeǧ. 
Terna-d lfuḍa, yelli-s n yizem aɣilas tucbiḥt deg lḥara. 
Ufiɣ tayaqut, deg lǧameɛ Lekbir. 
Xeḍben-tt akk medden, ḥedd ur as-yezmir. 
Yewwi-tt-id Sidi, mmi-s n utbir. 
Kkɣ-di deg udrar, yeɣli-yi umrar. 
Ad cekkreɣ tislit asenduq n ryal. 
Ad ṣelliɣ ɣef Nnbi, ad ṣelliɣ ɣef lxir. 
Ad ttreɣ ɣer Ṛebbi, d ṭṭaleb uleḥḍir. 
Ad tkemlem deg lferḥ, i leɛyun n ṭṭir. 
Mel-iyi a Tazmalt mel-iyi, mel-iyi wi iɛeddan ṣbeḥ. 
I iɛeddan deg lmuǧahdin, ay igeḍman n uteffaḥ. 
A tiṭ i ten-iẓran, amek ara tesber tertaḥ? 
Mel-iyi a Tazmalt mel-iyi, win iɛeddan fell-am. 
Mi ɛeddan sḥab n tmenṭac, ay igeḍman n remman. 
I wass mi ffɣen s adrar, amek ara ten-iɣḍer lemnam. 
Mel-iyi a Tazmalt mel-iyi, mel-iyi win iɛeddan fell-am. 
Iɛedda Ɛumer ɛzizen, i tiṭ i t-iẓran. 
Amek ara tt-iɣḍer lemnam. 
Ay aytma! Ur neḥḍir, i wass n ṭrad n yiḥerqan. 
Lučkis yendeh deg udrar, Rsas igezzem ijebjan. 
Ḥkan i d-ǧǧan warrac, agraw n Si Ɛebdrreḥman. 
Ilaq ad nweḥḥed Ṛebbi, deg lqum yeččan ẓidelmum. 
Nsan deg udrar i yetra, yettfuḥ amzun d aksum. 
Ffɣen ɣef ddin n Muḥemmed, ad d-awin i warrac aɣrum. 
Ilaq ad nweḥḥed Ṛebbi, deg lqum yeččan tuẓeḍla. 
Nsan deg udrar i yetran, tettfuḥ amzun d lqahwa. 
Ffɣen ɣef ddin n Muḥemmed, ad d-awin i warrac lḥuriya. 
Lɛeslama s ṭunubil, i d-yekkan seg Leqser. 
I d-tewwi d lmuǧahdin, ad nečč imensi ad nqesser. 
Kkret ay ayetma ad truḥem, ma d nekkni ad d-yejbu lɛesker. 
Lɛeslama s ṭunubil, i d-yekkan seg Uqbu. 
I d-tewwi d lmuǧahdin, ad nečč imensi ad nezhu. 
Kkret ay ayetma ad truḥem, ma d nekkni ad d-tejbu lavyu.
A timeqbert n yirumyen, a tin mu ɛlayit Lassipri. 
Aṛeẓqi Muḥen Ṣaleḥ, yemmut ad t-yerḥem Ṛebbi. 
Ɣaḍent-iyi snat yessi-s, d tmeṭṭut ur nesɛi lwali. 
A timeqbert n yirumyen, a tin mu ɛlayit ṭjur. 
Aṛeẓqi Muḥend Ṣaleḥ, yemmut ur d as-teččur. 
Ɣaḍent-iyi snat yessi-s, d trumit mu d-giḍ leɣrur. 
Ass mi d-nekcem Lezzayer, nufa-tt-id d lɣaba ukerruc. 
I bniɣ wi ɛellaɣ, yal ṭṭaq s dheb iruc. 
Ad refdeɣ akebbuḍ-iw, ad tt-yekcem lyuṭna Ɛmiruc. 
Ass mi d-nekcem lezzayer, nufa-tt-id tebna d abeɣli. 
I bniɣ d wi ɛellaɣ, yal ṭṭaq deg-s lemri. 
Ad refdeɣ akebbuṭ-iw, ad tt-ikcem Ḥemmu Ɣzali. 
Ass mi d-nekcen Lezzayer, nufa-tt-id ur tesɛi bab-is. 
I bniɣ d wi ɛellaɣ, yal ṭṭaq ɛedleɣ ladris. 
Ad refdeɣ akebbuḍ-iw, ad tt-kecmen warraw-is. 
A timeḥremt n leḥrir, a mm tballawin. 
Ad tt-iqqen umjahed aḥrur, s nnig n teɛyunin. 
Isem-is inuda-d leɛrac, yerna-d timdinin. 
A timeḥremt n leḥrir, isem-im melluca. 
Ad tt-iqqen umjahed aḥrur, s nnig n twenza. 
Isem-is inuda-d leɛrac, yerna-d ula d Fransa. 
Tesgem isegmi ddunit, tesgem isegmi n ttut. 
Isirekli-d lɛesker, a ssifil bedlet tamurt. 
Ad yili Ṛebbi d tlawin, i mi ara d-bedden ɣef tewwurt. 
Tesgem isegmi ddunit, tesgem isegmi n umecmac. 
Isirkli-d lɛesker, a ssifil refdet arrac. 
Ad yili Ṛebbi d tlawin, mi ara d-rẓen leqcac. 
Aqel-iyi-n gar yidurar, tasumta-inu d ileggi. 
Imjuhad mi d-ttasen, ma d yemma tebda anadi. 
A yemma sber ur ttru, d lǧennet axir n zhu. 
Aqel-iyi-n gar yidura, tasumta-inu d azezzu. 
Imjuhad mi d-ttasen, ma d yemma tebda anadi. 
A yemma sber ur ttru, ad waliɣ udem n Nnbi. 
A-tta-ya Fransa, a-tta-ya, deg Tezmalt rsent lekkat. 
Bɣan ad jemɛen deg lɣaci, iwakken ad ɛedlen lḥerkat. 
Lezzayer nchallah ad tt-nawi. 
Fell-aneɣ ad d-tban tafat. 
A Tazmalt ad teɛdel abaryir, ad jemɛen lɣaci. 
Ur d-ikeccem lǧic tteḥrir, Lezzayer nchallah ad tt-nawi. 
Fransa ad tt-ikker lḥir. 
Axi tessewḥac luḍa, tesgem azezzu. 
Mi tt-id-kecmen yemnayen, s lferḥ akk d zhu. 
Ay amjahed serǧ i uɛudiw, timlilit s Aqbu. 
Ɛeddaɣ-d d luḍa, yeǧǧuǧeg umezzir. 
Mi d-ɛeddan yemnayen, s rekba d zhir. 
Ay uzyin serǧ i uɛudiw, zwir-d ay itbir. 
Lɛeslama s ṭunubil, i d-yekkan s Wallaɣen. 
Tewwi-d aqenṭar n smid, terna-d wayeḍ d irden. 
Lezzayer ad tt-id-neḥyu, i kunwi ay igumiyen. 
Ssaɛid i yeɛzizen, azrar deg lwizen. 
Lqedd usaru n lfeṭṭa, msemlalen deg Flisen. 
Ijuhed deg-sen, ifuk lḥerǧ lmuna. 
Kkert ay ayetma ad truḥem, ma d nekk futeɣ-ken. 
Nekk mmuteɣ ɣef ccahada. 
A dadda win ɛzizen, azrar deg lwizen. 
Mi mṭakin deg yeftisen, mi d-yenɣa deg-sen. 
Ifuk lḥerǧ a lxawa. 
Ixuṣ-aɣ wi ara nceyyeɛ! Bexlaf mmi-s n umergu. 
Abrid-is Mluza, Lmadani lqedd n usaru. 
Lexbar i d-yettasen, nɣan-t ɣef uḍebsi n seksu. 
Ixuṣ-aɣ wi ara nceyyeɛ, bexlaf taninna s yiferrawen-iw. 
Abrid Welleh ar tessen-it, Ɛmiruc ɣer udran n Luris. 
Yeggul ur temzil lɛid, ḥaca ma irbeḥ-itt lǧic. 
Bexlaf ṭṭir lḥur, d Ɛebderreḥman Umira. 
Ad t-yaf deg Ḥiẓer, ilmeẓyen akk n tmurt. 
D netta i sen-igan leqrar. 
Bexlaf ṣṣebyan deg dduḥ, ɣer wasif n Txerrubin. 
Ad d-yawi ul-is d amejruḥ, rnan Si Ṣaleḥ Umedbuḥ. 
Bexlaf ṭṭir aberkan, ad iruḥ ɣer udrar n At Sellam. 
Belɛid amjahed yeqwan, Ḍurqen-t deg udrar At Sellam. 
Leɛmer ur yefni deg uxxam, yeǧǧa-d Muḥend Crif. 
Yerna bu lerjul yeɣman. 
Ay ayetma a wi ur nḥḍir, i wass n ṭṭrad tumlilin. 
Sliɣ i lbarud yendeh, rsas igezzem tizemrin. 
Ḥkan i d-ǧǧan warrac, Si Meqran bu teɛyunin. 
Ay ayetma a wi ur neḥdir, i wass n ṭṭrad n yiḥerqan. 
Gin-ten-id s iger n At Weɛmer, am yergazen am tlawin. 
Caylellah s Sidi Lmufeq, imjuhad deg Tɛinsrin. 
Ɛecra d Ssanigal, nɣan ɛecra n yergazen. 
Ixxamen aken d ixerban, ad tneɛreḍ a llufan deg dduḥ. 
S urumi ar d iruḥ, ad aɣ-d-grin wussan yelhan. 
Lbarud yebda aseqseq, rsas yeɣleb timriwin. 
Nɣan Ḥimi d Ɛemran, lewḥayed n teqcicin. 
I yemmuten deg yemjuhad, ad tḥeznemt a tilawin. 
I laṭak deg waqquren, lɣaci merra bedden, iberdan sewḥacen. 
Ččan-aɣ yigerfiwen. 
Iruḥ d axnaq axnaq, deg Tezmalt yebda aleɣwi. 
Ad trewlem ɣer yidurar, win yemmuten ɣef Ṛebbi. 
I lɛesker mi d-isirkli, mi d-iteddu yettṣuni. 
Abrid n lkumi ufella, mi i nɣan rbaɛṭac. 
Yiwen ur t-ǧǧin ara. 
Kunwi ay At Sellam, ay at zerriɛa uleclac. 
Lmal-nwen gint at uɛjar n ccac. 
Deg tmeddit ɣer tmeddit, ruḥet ad teẓẓgem timcac. 
Ay at zerriɛa n yilili, lal-nwen wwin-tt yergazen lɛali. 
Deg tmeddit ɣer tmeddit, ad tafem afrag d lxali. 
Mačči am yigennuren.
Yeznuzun deg watmaten-nsen. 
Lǧiha-nsen d lxali. 
Slilwemt a tilawin. 
Irbeḥ-itt Ulebsir Lɛarbi. 
A Fransa buddeɣ-am Lalman. 
Ad am-ihud aman. 
Ad am-yernu ula d leɛrasi. 
Mel-iyi lɛesker yestenyan. 
Ɣer wanida i ten-terram?
Tazmalt tfuk-as trisiti. 
Lalman yecɣel d uqisi. 
Lezzayer ad tt-id-nawi, am ass-a am yiḍelli. 
Mačči d lɛesker i nugad. 
I aɣ-izenzen d lḥerka. 
Lamana ṭṭir n lamana. 
Aɣ d ubrid aleqqaq. 
Slam-iw ma ad t-tawiḍ. 
S amɣar n jeddi lmufeq. 
Ini-as ma aɣ-d-tedɛuḍ s lxir? 
Jmiɛ netta d uxellaq. 
D wussan n unebdu. 
Mi ara refdeɣ abendayer. 
Tiddi deg-i tserru. 
Mi d-yusz seksu d uksum. 
Tin iweɛɛan abrid n Sidi. 
Taɛwiṭ n ugellid. 
Izellu akraren, iceččay smid. 
Inebgi i d-yusan. 
Yeggal yerr-it-id. 
Kečč a Si Ḥsen At Qasi. 
A remman mgud. 
Cemɛeɣ-ak tiregwa. 
Seqwaɣ-ak lesdud. 
A bab n cviɛa n dheb. 
Tezwareḍ i lejdud. 
Keččini a Buḥu Ḥimi. 
Ay učči n tmellalin. 
Tettluṣuḍ deg leqraya. 
Trekbeḍ tiɣaltin. 
Tissas n Bu Mezreg. 
Yexlan timdinin. 
Lamba yettreqriqen. 
Iceɛlen s wudi. 
Yecbeh s Tabani. 
Ma teslalwemt-as yecbeḥ. 
D argaz lɛali. 
D ssifa lɛali. 
D acu i k-iceɣben ay ayyur. 
Ɣef udem-ik iban leɣyar. 
D imeṭṭi n ugujil meskin. 
Mi ara d-yebded ɣef umnar. 
Indeh a Sidi Ṛebbi. 
Wi ara iɛedlen leqrar. 
Tettru malika ɛzizen. 
Tettnexfis deg meṭṭawen. 
Ma d baba-m i tcedhaḍ? 
D Fransa i kem-ixedɛen. 
Ma d yemma-m ɣef i tettruḍ?
Terna ɣef sebɛa yerbiben. 
A yemma amek ara as-geɣ? 
Ɛica tebda tettxemmim. 
I d-sɛiɣ deg yergazen. 
Rebbaɣ-ten-id akk s yifassen-iw. 
D Yidir i d aneggaru. 
Kemleɣ-t-id s wanzaren. 
Yir zwaǧ. 
Ay ul-iw ay amakrun. 
Tegreḍ-iyi deg ṭnun. 
Tenniḍ-iyi zewǧ i lexḍer. 
Ur d as-ɛniɣ ssifa, ad taɛer i lebsa. 
Awi-d kan ad as-teɛmer. 
Kexḍer yemmut deg fransa. 
D aɣrib a Ṛebbi. 
Yemmut, yenṭel ur t-neẓra. 
Asmi lliɣ deg Yiḍriqen. 
Itbir yecrurqen. 
Taseɛdidt tezdeɣ leɛli. 
Tura tenṭel deg Zemmuren. 
Zzin i iɣummen. 



