Fɣeɣ ass-agi. 
Win yebɣan lalla, i ruḥ ɣer dadda.
Win yebɣan axelxal n ddeḥ, iwwet nneḥ. 
Akken i d as-yenna umemmay, mi d-teḥmel ad as-neṭṭes, mi tɛedda ad as-nekker. 
Semman-iyi Miḥyaf win ixedmen kra ad t-yaf. 
Ḥemmleɣ tudert, ḥemmleɣ kra yelhan deg-s. 
Nnwiɣ truḥeḍ, tilaq ddiɣ. 
Awi-d afzim, ad t-teqqen teslit. 
Taqendurt tettemles s lfuḍa. 
Aggus, yeẓḍa d isura, nbegges yes-s. 
Nteqqen timeḥremt, nrennu tamendilt ɣef tuyat. 
Amendil d lḥerma n tmeṭṭut. 
Nettarra tisfifin, d zagzag, yal wa s yini-s, yal ini d azamul.
Ticraḍ uɣalent d 'laḥram' ulamma cebḥent.
Tameṭṭut taqbaylit, tesɛa tabɣest s wayes ara tqabel akk tudert-is.
Tayemmat tettrebbi d tamezwarut, send ara yakcem uqcic ɣer tejmeɛt.
Deg temẓi tenna-yi yemma, ɣer temɣer yenna-yi baba.
Akken yeṭṭeḍ tabbuct n yemma-s, yejbed iziran n tfenṭazit.
Akken ad tesgen mmi-s, ad tekker ad tessendu iɣi.
Ad tessebded aẓeṭṭa, akken ad tter tabernust.
Ad tseggem tirigliwin, ad yennejbad yiddid.
Ifeggagen yiwen s ddaw, wayeḍ sufella.
Ad ttheyyi aḍref, ad ternu lalwan, yal wa s tiɣmi-s.
Ad tessuter seg tǧiratin d tmawlatin, akken ad grent aẓeṭṭa.
Nettat ad sent-terr abazin, neɣ berkukes.
Ad nḍent afrag neɣ tamazirt, akken ad tizdig.
Ad sentut isdgra deg lqaɛa, yiwet sihin, yiwet sya.
Ma d tayeḍ ad tettawi ad tettara 
