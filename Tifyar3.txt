Gar sin n yisegra tettawi tettara adida. 
Tajerrumt tban lmed kan. 
Taqbaylit ass-a mačči d tin n zik. 
Aṭas ur numin ara s teqbaylit. 
Ɣas iḍul ubrid d uleqrar-is ad d-tban. 
Nesselmad i uqcic tutlayt tayemmat. 
Tutlayt tayemmat i d lsas n tmusni. 
Inelmaden ḥemmlen tutlayt-nsen. 
D imawlan i d ugur tikwal. 
Aselmad n teqbaylit ɣur-s assaɣen gerzen d yinelmaden-is. 
Deg tenmehla ttmeslayeɣ s teqbaylit. 
Akked unemhal d yiselmaden d umaswaḍ. 
Ur ttsetḥi ara s teqbaylit-ik. 
Ilaq iselmaden n tmaziɣt ad issinen isenfaṛen-a. 
Akked yinelmaden. 
Seg mi i d-wexreɣ ɣef temɣarin truḥ-iyi tmeslayt-iw. 
Aḍar-ik d uḍar-iw afus-iw deg ufus-ik. 
Yelha aṭas d argaz n tissas. 
D win i yettarran tamawt i kullec. 
Ttwaliɣ-t ḥnin yerna yefhem. 
Taɣult-is i deg ixeddem yessen-as mliḥ. 
Zgiɣ qqareɣ-as tamelɣiɣt-ik teččur. 
Yessen ad yemmeslay. 
Ttmenniɣ ad as-selleɣ kan. 
Neqqim i teɣzi n wass. 
Ḥulfaɣ yella-d umaynut deg wussan-iw yettemcabin. 
Wissen netta amek. 
Wid akk iyi-d-ittmuqulen ttaččaren kan allen-nsen. 
Ẓriɣ qqaren-as tihin tettzuxxu. 
D amahil-iw kan iyi-ččuren akud-iw. 
Imidawen-iw akk ttqadaren-iyi. 
Rnu snen ccaɣuf-iw ɣef teqbaylit. 
Qqaren-iyi-d nḥemmel axeddim-im. 
Anemhal iḥemmel ayen xeddmeɣ yezga yennecraḥ. 
Win i yebɣan ad yi-rreẓ ma yezmer kan i lxedma. 
Ɛuyrent-iyi-d tselmadin s umussu aqbayli anabad. 
Yiwet tsemma-yi ferḥat Mhenni tɣil meskint d argaz n menwala. 
Ur ssinent ara tasertit tawint kan lewhi am wulli. 
Zrent di teṣreḍt ur ttwalint ara. 
Beɛden medden ɣef tfelsafit daymi i nnegran. 
Igduden yennernan zwaren deg tfelsafit. 
Sin akin uɣalen ɣer tusna. 
Amek ara tegzuḍ amdan. 
Ma ur tewwiḍeḍ ara ɣer tnefsit-is. 
Ur nesɛi ifelsafiyen deg tmurt-nneɣ. 
Ur d-ttbanen ara imusnawen. 
Lebɣi-w yekka deg wayen iyi-d-iṣaḥen.
Limmer ayen akk ttwalint wallen-iw yecbeḥ d tidet yecbeḥ. 
Amennuɣ yezga yella d wussan-nneɣ. 
If xir ma nfureṣ kra n tgenyatin n teḍsa. 
Anecreḥ ɣuri yezga.
Abrid n sbiṭer tesneḍ-t ma tebɣiḍ ad ttḥadreḍ iman-im. 
Ass-a d aqcic i isselmaden taqbaylit i yemma-s. 
Llan imawlan ur ḥemmlen ara tiremt n tmaziɣt. 
Llan imawlan ttaken-aɣ-d affud s wawal yelhan. 
Tabɣest tettek-d s daxel-ik mačči s wiyiḍ. 
Ḥemmleɣ argaz izemren i yiman-is. 
Argaz yesɛan tissas. 
Win ur nettagad imal. 
Imi imal d nekkni i t-id-ibennun. 
Muqel kan d acu txeddmeḍ. 
Ad teẓreḍ anda tettedduḍ. 
Iberdan akk sufuɣen. 
Muqel kan d acu tferneḍ d tagara i umecwar-ik. 
Tameṭṭut ur nezmir ara i yiman-is tettsennid ɣef urgaz-is. 
Sin akin ɣef warraw-is. 
Wamma imawlan ttfaten. 
Tameṭṭut ur nteffeɣ ara qqnent wallen-is ulamma tefhem. 
Ayen tettbibbi tmeṭṭut tugar adrar. 
D leḥnana-as i tt-yettarran tecbeḥ. 
D tiḥerci-s i as-yettaken sser. 
Tḥemmlem taẓuri?
Taẓuri trennu deg leɛmer n umdan. 
Tettara-t-id ɣer yiman-is. 
Mi ara tettmuquleḍ ad tinigeḍ. 
Aẓawan daɣen win ur nsell i uẓawan yemmut wul-is. 
Ayen nemmeslay akk ɣef umdan drus.
Tatiknulujit tura tezzi-aɣ-d si yal tama.
Bɣan akk ad kkin deg yisenfaṛen-a maca amek? 
S ttawil kan. 
Ḥulfaɣ s ḥellu. 
Ẓriɣ tecbeḥ tudert. 
Ahat yes-k. 
Ɣer tama-k kra yellan yelha. 
Tumert tennerna. 
Kenza n ǧerǧer tefreḥ-iyi. 
Ama d kra i nemmeslay. 
Teqqar kan aha tura amek ihi. 
Anda tewḍem? 
Taɣult-iw teldi-yi akk tiwura. 
Ur ndimeɣ ara mi ɣriɣ tamaziɣt. 
Baba yebɣa izerfan akken ad kecmeɣ ɣer teɣdemt. 
Aṭas n tɣawsiwin i bɣiɣ mazal ur tent-xdimeɣ ara. 
Mačči d timuhbelt i hebleɣ neɣ d rray i ulac. 
D tudert i ččureɣ. 
Zemreɣ ad kkeɣ timura zemreɣ ad zegreɣ lebḥur. 
Zemreɣ i ugeffur i tirɣi n unebdu. 
Akken sneɣ ad farṣeɣ tafsut. 
Ttagadeɣ ur bɣiɣ ara ad dduɣ deg targit. 
Taǧǧaɣ allen-iw ldint. 
Ma ahat ad medlent wallen-iw ad iyi-tawi tnafa! 
Aḍar ma yuzzel afus ad t-yetbeɛ. 
Yuɛer ma yerna wul asafar ur yelli. 
Ala zzman i d amcafaɛ. 
Allalen akk llan teqqim-d tebɣest. 
D lebɣi. 
Dunnit d ticeqqufin akk n umezgun. 
Ala win yessnen i izemren. 
Deg tceqquft n umezgun yella unalas. 
D netta i d-yemmalen azrireg n tiggawin. 
Ad yili uqerru awudam agejdan. 
D netta i ɣef tettezi tmacahut. 
Llan iwudam imugilen. 
Amezgun yettrebbi yesnernay tizemmar n uqcic. 
Iselmaden ttwaḥiden. 
Tudert-nneɣ d taceqquft. 
Ɣas tekfa tudert-nneɣ ttalsen-tt-id wiyaḍ deffir-nneɣ.
Am ucewwiq yezgaray seg tsuta ɣer tayeḍ.
D tamacahut yefren drus i tt-yesnen. 
Ur ẓriɣ ara ma tella tudert yid-k. 
Maca iban tecbeḥ ama d kra. 
Tameṭṭut ulac d acu tessutur ala tayri. 
Ayen nniḍen yettas-d iman-is. 
Tura amxin n tudert ibeddel. 
Ayen yellan yettas-d s usdukel n yiɣallen. 
Ma d tiẓeḍt n temɛict tettas-d s tezdeg n wulawen.
Awal ma wezzil yefra ma ɣezzif ad d-yawi kra.
Ayen teɣriḍ deg yedlisen d tidet yella. 
Tiqribin-iw ttaḍṣant felli ɣef wawal n tayri qqarent ma mazal tettamneḍ. 
Anwa ur nettamen ul-is ala ungif. 
Nekk tabaɛeɣ ul-iw ɣef waya ur d-ɣliɣ ara d menwala.
Maca nessexdam allaɣ mrcki yezli wul. 
Wa d izli ayen d izli. 
Imi ur yeɛjib i tmetti. 
Timetti tamaynut tessen kra yellan. 
Maca ḥemmlen tufra. 
Ttagaden abeddel. 
Ttagadem amaynut. 
Ttagaden imennan. 
Zgan d adḥissef. 
Zgan d leḥsab yuli yeṭṭer. 
Atan yeẓra-yi-d wihin. 
Atan temmeslay fell-i tihin. 
Ameqran amecṭuḥ argaz tameṭṭut ttagaden. 
Timetti d tidet aṭas i ɣef tesseḥbiber maca aṭas i terreẓ. 
Yal taɣawsa nga-as azal nnig wayen ilaqen. 
Ass-a ur neẓri ma ad neddu d umaynut neɣ ad neqqim d uqbur. 
If xir yiwen ad yissin ansi id-yekka. 
Ad meyyez ansi iteddu. 
D acu tettxemmimeḍ d acu tettḥulfuḍ? 
Isteqsiyen-a zgan ɣur-i. 
Acu txeddmeḍ! 
Anda telliḍ! 
D menhu i telliḍ! 
Ur bɣiɣ ara ad d-kkeɣ sya ur bɣiɣ ara ticraḍ. 
Maca ma yessufuɣ ubrid-ik wicqa.







