Mmi-s n uciban. 
Akken yennum, ixeddem deg lqahwa ɣur baba-s. 
Yal iḍ ad yeqqim d netta i d aneggaru, mi ara ruḥen medden akk. 
Qqaren-as mmi-s n uciban. 
Ala netta i yesɛan lqahwa deg taddart, tezga-d deg tqernit. 
Am yal iḍ, ad kemmlen ad fɣen yergazen ineggura. 
Netta ad ijmeɛ ikersiyen, ɣef ṭwabel. 
Ad d-imdel tawwurt i lqahwa, ḥed ur yettaẓ ɣer din, medden akk myussanen. 
Ass-a akken kan yennut ucic, yedda lḥal yebɣa ad iqfel lqahwa. 
D ṭlam, deg berra d asemmiḍ, abeḥri yettseffir. 
Mazal yiwen, seg mi i d-yusa yeṭṭef amkan ur iḥerrek ara akk. 
Yeqqim yettmuqul-d kan. Allen-is d tibaɛrurin, yelsa iselsa iberkanen akk. 
Abernus ɣef tuyat. 
Fɣen akk!i d as-yenna. 
Ma tebɣiḍ ilaq ad qefleɣ, azekka uɣal-d ad teqImeḍ deg  lqahwa. 
Neɣ ulac anda ara terreḍ? 
Qim-d ad nemmeslay. 
Nekk usiɣ-d ɣer da, ar ɣur-k. 
Amek, ar ɣuri ? 
D lxir! Menhu-k kečč? 
Ur seqsay ara menhu-yi nekk, sɛiɣ-k ccɣel ad t-id-xedmeḍ. 
Aqcic yewhem. 
Yeqqim-d ad isel d acu yellan. 
